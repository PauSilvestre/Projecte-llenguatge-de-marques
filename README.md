# Projecte-llenguatge-de-marques

**Explicació**

Aquest projecte té com a temàtica el videojoc *VALORANT*. Aquest és un 5vs5 que consisteix en dos bàndols, un que ataca i un altre que defensa. El bàndol que ataca ha de plantar una bomba en un *site*, una zona especial, i els defensors han d'evitar-ho o, en el pitjor dels casos, desactivar la bomba. Pel que fa al treball, he decidit incloure 4 personatges i 4 mapes. Cada personatge compta amb el nom, data en què va entrar al joc, tipus de personatge (el rol principal dins del joc), les seves habilitats amb una explicació de l’*habilitat final* (també coneguda com a *ulti*), foto del personatge i una breu descripció. Pel que fa als mapes, he posat el nom, foto, data en què van entrar al joc i una breu descripció extreta de la pàgina oficial del joc. 

**Procediment**

Una vegada decidit el tema del projecte, vaig començar plantejant quina informació podia mostrar del joc a més d’aquesta. Després de pensar-ho, vaig decidir que els personatges i els mapes eren el més fàcil per al projecte, ja que tenien característiques fàcils d'incloure. Una vegada tot plantejat, vaig començar amb el DTD per donar-li el format correcte al treball. Finalment, amb el DTD acabat, vaig començar amb l’XML. Per últim, vaig decidir quins personatges i mapes volia mostrar en l’XML. En el cas dels personatges, vaig elegir-ne un de cada tipus diferent per mostrar característiques variades a l’XML.
